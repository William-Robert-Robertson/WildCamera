Goedele Verbeylen 2025 06 22

Goedele Verbeylen 22 June 2025
Facebook Post:

"Cameravallen checken kan soms frustrerend zijn, zeker op plekken waar je maar eens in de maand of anderhalve maand komt en waar dan bij het begin van die periode iets misgelopen is waardoor je van de rest van de periode geen gegevens hebt. Gisteren ging ik met Frederik Fluyt de camera’s bij de gekerfde boomholtes in Huldenberg nog eens uitlezen. Eerste camera: dikke tak afgebroken en in zijn val de camera vernield… Tweede camera: geen enkel filmpje opgenomen, niet duidelijk waarom…
Maar we waren in die hitte toch niet voor niets naar ginder gegaan, want Frederik had nog een camera bij een nestkast hangen. Die wordt gebruikt door een clan eikelmuiswijfjes, nadat ze zich tegoed gedaan hadden aan de hommels die er dit jaar eerst in zaten en het oude eikelmuisnest van vorig jaar ingepalmd hadden. De wijfjes slapen er soms met vijf samen in, waarschijnlijk twee oudere wijfjes en drie die vorig jaar geboren werden. De filmpjes tonen de gebruikelijke interacties tussen de wijfjes en hun mannelijke bezoek, maar ook interacties met andere soorten."

